# goit-js-hw-10

# Критерії приймання

- Створено репозиторій `goit-js-hw-09`.
- Домашня робота містить два посилання: на вихідні файли і робочу сторінку на `GitHub Pages`.
- В консолі відсутні помилки і попередження під час відкриття живої сторінки завдання.
- Проект зібраний за допомогою <a href="https://github.com/goitacademy/parcel-project-template">parcel-project-template</a>.
- Код відформатований за допомогою `Prettier`.

## Стартові файли

<a href="https://downgit.github.io/#/home?url=https://github.com/goitacademy/javascript-homework/tree/main/v2/10/src">Завантажуй стартові файли</a> з базовою розміткою та стилями завдання. Скопіюй їх собі в проект, повністю замінивши папку `src` у `parcel-project-template`.

## Завдання - пошук країн

Створи фронтенд частину програми пошуку даних про країну за її частковою або повною назвою. Подивися демо-відео роботи програми.

### HTTP-запит

Використовуй публічний <a href="https://restcountries.com/">API Rest Countries v2</a>, а саме <a href="https://restcountries.com/#api-endpoints-v3-name">ресурс name</a>, який повертає масив об'єктів країн, що задовольнили критерій пошуку. Додай мінімальне оформлення елементів інтерфейсу.

Напиши функцію `fetchCountries(name)`, яка робить HTTP-запит на <a href="https://restcountries.com/#api-endpoints-v3-name">ресурс name</a> і повертає проміс з масивом країн - результатом запиту. Винеси її в окремий файл `fetchCountries.js` і зроби іменований експорт.

### Фільтрація полів

У відповіді від бекенду повертаються об'єкти, велика частина властивостей яких, тобі не знадобиться. Щоб скоротити обсяг переданих даних, додай рядок параметрів запиту - таким чином цей бекенд реалізує фільтрацію полів. Ознайомся з <a href="https://restcountries.com/#filter-response">документацією синтаксису фільтрів</a>.

Тобі потрібні тільки наступні властивості:

`name.official` - повна назва країни
`capital` - столиця
`population` - населення
`flags.svg` - посилання на зображення прапора
`languages` - масив мов

### Поле пошуку

Назву країни для пошуку користувач вводить у текстове поле `input#search-box`. HTTP-запити виконуються при введенні назви країни, тобто на події `input`. Але робити запит з кожним натисканням клавіші не можна, оскільки одночасно буде багато запитів і вони будуть виконуватися в непередбачуваному порядку.

Необхідно застосувати прийом `Debounce` на обробнику події і робити HTTP-запит через `300мс` після того, як користувач перестав вводити текст. Використовуй пакет <a href="https://www.npmjs.com/package/lodash.debounce">lodash.debounce</a>.

Якщо користувач повністю очищає поле пошуку, то HTTP-запит не виконується, а розмітка списку країн або інформації про країну зникає.

Виконай санітизацію введеного рядка методом `trim()`, це вирішить проблему, коли в полі введення тільки пробіли, або вони є на початку і в кінці рядка.

### Інтерфейс

Якщо у відповіді бекенд повернув більше ніж 10 країн, в інтерфейсі з'являється повідомлення про те, що назва повинна бути специфічнішою. Для повідомлень використовуй бібліотеку <a href="https://github.com/notiflix/Notiflix#readme">notiflix</a> і виводь такий рядок `"Too many matches found. Please enter a more specific name."`.

Якщо бекенд повернув від 2-х до 10-и країн, під тестовим полем відображається список знайдених країн. Кожен елемент списку складається з прапора та назви країни.

Якщо результат запиту - це масив з однією країною, в інтерфейсі відображається розмітка картки з даними про країну: прапор, назва, столиця, населення і мови.

### УВАГА

Достатньо, щоб застосунок працював для більшості країн. Деякі країни, як-от `Sudan`, можуть створювати проблеми, оскільки назва країни є частиною назви іншої країни - `South Sudan`. Не потрібно турбуватися про ці винятки.

### Обробка помилки

Якщо користувач ввів назву країни, якої не існує, бекенд поверне не порожній масив, а помилку зі статус кодом `404` - не знайдено. Якщо це не обробити, то користувач ніколи не дізнається про те, що пошук не дав результатів. Додай повідомлення `"Oops, there is no country with that name"` у разі помилки, використовуючи бібліотеку <a href="https://github.com/notiflix/Notiflix#readme">notiflix</a>.

### УВАГА

Не забувай про те, що `fetch` не вважає 404 помилкою, тому необхідно явно відхилити проміс, щоб можна було зловити і обробити помилку.
